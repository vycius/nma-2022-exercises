# „Flutter“ dirbtuvės

Hello

## Viešojo transporto duomenys

### Statiniai duomenys (GTFS)

Ar kada susimastei iš kur atsiranda viešojo transporto maršrutai, atvykimo laikai, stotelės Trafi, Google Maps,
Apple Maps ir kitose kelionių planavimo priemonėse?

#### GTFS

Visi šie duomenys yra prieinami [GTFS](https://developers.google.com/transit/gtfs) (_General Transit Feed
Specification_) standartu, kuris yra ypač plačiai
naudojamas ir yra skirtas teikti viešojo transporto statinę informaciją.

#### GTFS duomenų rinkiniai

GTFS duomenų rinkinys būna suspaustas į `.zip` failą susidedantį iš keleto `.csv` failų. Kiekvieną
iš šių failų gali atsisiųsti ir į savo kompiuterį bei panagrinėti detaliau.

```{table} GTFS duomenų rinkinių pavyzdžiai Lietuvoje
:name: gtfs-files
| Apimtis                                                | GTFS                                                            |
|--------------------------------------------------------|-----------------------------------------------------------------|
| [Vilniaus m. sav.](https://www.stops.lt/vilnius/)      | [GTFS](https://www.stops.lt/vilnius/vilnius/gtfs.zip)           |
| [Kauno m. sav.](https://www.stops.lt/kaunas/)          | [GTFS](https://www.stops.lt/kaunas/kaunas/gtfs.zip)             |
| [Klaipėdos m. sav.](https://www.stops.lt/klaipeda/)    | [GTFS](https://www.stops.lt/klaipeda/klaipeda/gtfs.zip)         |
| [Panevėžio m. sav.](https://www.stops.lt/panevezys/)   | [GTFS](https://www.stops.lt/panevezys/panevezys/gtfs.zip)       |
| [Druskininkų sav.](https://www.stops.lt/druskininkai/) | [GTFS](https://www.stops.lt/druskininkai/druskininkai/gtfs.zip) |
| [Tolimasis susiekimas](https://www.visimarsrutai.lt/)  | [GTFS](https://www.visimarsrutai.lt/gtfs/LTSAR.zip)             |
```

#### Struktūra

Kiekviename GTFS duomenų rinkinio faile saugoma informacija apie konkretų transporto sistemos elementą pvz.,
stoteles ([_stops.txt_](https://developers.google.com/transit/gtfs/reference#stopstxt)), maršrutus
([_routes.txt_](https://developers.google.com/transit/gtfs/reference#routestxt)),
reisus ([_trips.txt_](https://developers.google.com/transit/gtfs/reference#tripstxt)), atvykimo bei išvykimo laikus
([_stop_times.txt_](https://developers.google.com/transit/gtfs/reference#stop_timestxt))ir t.t. Detalų failų sąrašą
ir dokumentaciją rasite [čia](https://developers.google.com/transit/gtfs/reference).

Taip pat svarbu suvokti ryšius tarp GTFS duomenų rinkinio failų.

```{figure} /images/gtfs-files-relationship.png
:name: gtfs-files-relationships

Ryšiai tarp GTFS duomenų rinkinio failų. [Šaltinis](https://github.com/christianroman/df-gtfs)
```

### Dinaminai duomenys (GTFS Realtime)

Statiniai duomenys keleiviui suteikia bazinę informaciją, tad vien jų neužtenka, nes transporto priemonės genda,
miestuose vyksta renginiai, gatvėse atsiranda kamščiai ar įvyksta avarijos. Siekiant reaguoti į trumpalaikiais pokyčius
transporto sistemoje būtini dinaminiai duomenys. Dažnai šių duomenų šaltinių gali tapti viešajame transporte įrengta GPS
įranga, keleivių skaičiavimo įranga, eismo stebėjimo sistemos.

```{figure} /images/google-maps-dynamic-information.jpg
:name: google-maps-dynamic-information

Dinaminiai viešojo transporto duomenys Google Maps. [Šaltinis](https://www.techspot.com/news/76700-google-maps-adds-new-commute-tab-music-streaming.html)
```

#### GTFS Realtime

[GTFS Realtime](https://developers.google.com/transit/gtfs-realtime) (_General Transit Feed Specification Realtime_) yra
de facto standartinis atvirų duomenų formatas
skirtas dinaminei viešojo transporto informacijai perduoti. Šis formatas papildo papildo GTFS teikiamą statinę
informaciją.

#### Struktūra

GTFS Realtime duomenys yra prieinami
[Protobuf](https://developers.google.com/transit/gtfs-realtime/gtfs-realtime-proto).

Šio formato taip paprastai, kaip GTFS savo kompiuteryje panagrinėti nepavyks, nes duomenų formatas nėra suprantamas
žmogui (pvz., priešingai nei JSON). Paprasčiausias būdas pasižaisti su šiuo formatu yra naudojant https://transport.
data.gouv.fr/validation?type=gtfs-rt ir suvedus GTFS ir GTFS-RT (GTFS Realtime nuorodas) pvz., https://www.stops.
lt/vilnius/vilnius/gtfs.zip ir https://www.stops.lt/vilnius/gtfs_realtime.pb Tuomet _Decoded GTFS-RT feed_ dalyje
matysite kokie duomenys yra gražinami.

```{table} GTFS Realtime pavyzdžiai Lietuvoje
:name: gtfs-realtime-files
| Apimtis                                                | GTFS Realtime                                                    |
|--------------------------------------------------------|------------------------------------------------------------------|
| [Vilniaus m. sav.](https://www.stops.lt/vilnius/)      | [GTFS Realtime](https://www.stops.lt/vilnius/gtfs_realtime.pb)   |
| [Kauno m. sav.](https://www.stops.lt/kaunas/)          | [GTFS Realtime](https://www.stops.lt/kaunas/gtfs_realtime.pb)    |
| [Klaipėdos m. sav.](https://www.stops.lt/klaipeda/)    | [GTFS Realtime](https://www.stops.lt/klaipeda/gtfs_realtime.pb)  |
| [Panevėžio m. sav.](https://www.stops.lt/panevezys/)   | [GTFS Realtime](https://www.stops.lt/panevezys/gtfs_realtime.pb) |
```